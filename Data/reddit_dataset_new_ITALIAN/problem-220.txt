Ad esempio sono rimasto colpito per la riflessione sul fatto che spesso le coppie si logorano perché smettono di nutrire il legame emotivo e fisico, e sulla necessità di accettare che nessuno può essere tutto per l’altro al 100%.
Questi sono spunti importanti e reali, e il modo in cui li hai affrontati dimostra che hai osservato e vissuto a fondo certe dinamiche.
Proprio per questo, credo che il tuo messaggio avrebbe avuto ancora più forza se fosse stato espresso con un linguaggio diverso.
Il modo in cui si comunica può fare la differenza tra essere ascoltati e respinti.
Un testo come il tuo, ricco di spunti potenti, ha il potenziale per raggiungere molte più persone, se fosse espresso in modo accettabile anche da chi potrebbe sentirsi respinto dalla forma che hai scelto.
Io stesso ho voluto condividere il tuo post con persone a me care, ma la forma ha finito per oscurare il contenuto.
Ed è un peccato, perché le verità che dici meriterebbero di essere ascoltate da un pubblico ampio, senza che il modo in cui le esprimi diventi un impedimento.
So che c’è chi considera il linguaggio ‘forte’ parte del fascino e della schiettezza del discorso, ma io credo che un pensiero potente meriti di farsi strada attraverso un linguaggio che sia il più condiviso possibile.
