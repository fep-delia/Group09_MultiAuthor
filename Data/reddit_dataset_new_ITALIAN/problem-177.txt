Non so come funziona adesso, ma ai tempi, il Mc chiudeva piuttosto presto e rimaneva aperto solo il Mc drive.
Stessa situazione tua, ritorno dalla discoteca e fame chimica.
Io e un amico ci avviciniamo alla colonnina a piedi e proviamo ad ordinare.
La tipa all'interfono ci dice che a piedi non si può, solo auto.
Il problema è che avevamo parcheggiato a un 200 metri di distanza e nessuno in quelle condizioni aveva voglia di tornare indietro.
Io mi rassegno e mi incammino quando il mio amico mi tira per il braccio e mi guarda con una faccia di chi aveva avuto l'illuminazione, manco avesse risolto il problema della asimmetria tra materia e antimateria.
Non dice nulla, mi fa segno di seguirlo.
Torniamo davanti all'interfono, lui con un cenno della mano mi invita a riprovare ad ordinare.
Dalla cassa gracchiante si sente la ragazza accoglierci per la seconda volta con un "benvenuti da McDonald".
