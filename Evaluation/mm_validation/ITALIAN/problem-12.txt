In Italia i fascisti possono fare quello che vogliono tranne creare il PNF 2.
Ma poi se lo chiamano Movimento Sociale Italiano e mantengono il resto...
Giusto qualche giorno fa stavo ascoltando un intervista ad una anziana signora che nel 44 aveva rischiato la pelle tra le fila dei partigiani, quando le hanno chiesto perché era diventata antifascista lei ha risposto: "Ma io non è che avessi avuto scelta sa, nel 32 io avevo 9 anni e siccome mio padre era socialista, delegato sindacale del suo reparto in fabbrica, son venuti dei camerati do fuori provincia una notte a prenderlo.
Erano cinque o sei, l' hanno caricato su una macchina e il giorno dopo ci sono venuti a chiamare che lo avevano trovato mezzo morto in strada davanti alla casa di un altro sindacalista.
Io e le mie sorelle lo abbiamo visto qualche giorno dopo perché la mamma non voleva che ci spaventassimo, ma anche dopo una settimana non lo riconoscevi mica.
Gli avevano fatto bere l' olio del motore, quello nero, usato che gli ha bruciato tutte le budella, ci ha messo tre mesi a morire, con la mamma che doveva stare a casa ad accudirlo perché non si teneva niente dentro, neppure il brodo.
Anche il prete ci ha negato un aiuto perché mio fratello non andava a messa e ogni tanto venivano a casa i carabinieri, salivano in due in camera sua a fargli domande su questo collega o quest' altro perché erano socialisti.
Mia mamma gli chiedeva perché non domandavano dell' aggressione, voleva sapere della denuncia che aveva fatto e quelli dicevano sempre che non ne sapevano nulla, che se ne stava occupando il prefetto.
Fascista pure lui, il prefetto, tanto che dopo la guerra è riapparso questore.
