Quanto incide la sessualità in tutto ciò che porta poi alla separazione?
Te ne sarei grato se riuscissi a rispondere (anche in modo non specifico e dettagliato ovviamente) a queste domande.
Comunque un grosso abbraccio!
Hai il lavoro per guadagnarti da vivere, i figli, tua mamma.
Pensa al valore che c’è in questo.
Soprattutto nei tuoi figli e tieni duro per loro.
1: Ora che ho un po' più di calma posso elencarti alcuni consigli pratici dopo aver vissuto la medesima esperienza 10 anni fa.
Non ho la presunzione di assicurarti che funzionerà tutto uguale anche per te, prendi tutto quel che ti serve e butta via tutto il resto.
Evito volutamente consigli riguardanti la tua ex, perché non conoscendo la situazione nello specifico non mi permetterei di fare illazioni o sputare sentenze.
Ora sei nella fase del rifiuto, datti il tempo di elaborarla perché inutile girarci attorno: accettare e farsene una ragione sarà la cosa più difficile che tu abbia mai fatto.
Scordati perdono, condanna, rabbia, sconforto, sete di vendetta, etc.
Verrà il momento per ogni emozione, ma prima devi darti il tempo di accettare senza giudicare te stesso.
Pensalo come un terremoto che ti ha buttato giù la casa.
La prima cosa che fai è gridare "No, no, no!"
con le mani nei capelli, anche se non hai colpe.
Nel crollo non è morto nessuno, quindi tutto si può ricostruire.
Ci si può scoprire felici anche senza un tetto, tanto per spararne una.
In questa fase concentrati su un unico obiettivo: arrivare vivo al mattino successivo.
Non guardare al futuro, all'anno prossimo, alla settimana prossima.
Anzi, non vedrai nulla, che è anche peggio.
Verrà il tempo per pianificare, non è questo il momento.
La tua massima priorità è te stesso il mattino dopo.
Tu paradossalmente vieni anche prima dei tuoi stessi figli.
