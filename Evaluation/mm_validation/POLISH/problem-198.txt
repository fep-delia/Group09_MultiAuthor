Kiedyś byłem w jakiejś małej mieścince nad morzem, chyba Jarosławiec, albo coś w tej okolicy.
W jednym z pubów, do których wszedłem wisiał stary szkic na ścianie, bardzo podobny do tej płyty, tyle że miał dużo więcej szczegółów (te najmniejsze trójkąty miały dużo więcej mniejszych w sobie, prawie jak jakiś fraktal).
Zainteresowany szkicem wypiłem 2 piwa, aż w końcu barman, starszy, siwy facet, mocno już wyłysiały, zauważył, że nie daje mi on spokoju.
Zapytał co w nim takiego widzę i choć nie byłem w stanie podać żadnego sensownego powodu, poprosiłem, żeby opowiedział o nim więcej.
Opowiedział mi o tym jak w młodości znalazł go gdzieś w jakiejś piwnicy w Krakowie razem z krótkim dziennikiem (nie pytałem jak się do niej dostał ani co tam robił).
Dziennik opisywał wyprawę podróżnika, który poszukiwał klucza do jakiejś bramy.
Ten szkic był wymieniony w treści jako odwołanie do tej bramy.
Wyglądało jakby to miał być zamek do tej bramy i po wbiciu w nią klucza ujawnione zostanie przejście do jakiegoś tajemniczego miejsca, dziennik nie mówił co to konkretnie ma być.
Oprócz tego w dzienniku był też informacja o tym, że autor przeszukał dokładnie kopalnię w Wieliczce w poszukiwaniu klucza, bo z jakiegoś powodu miał on być ukryty w jednej z polskich kopalni soli.
